Ви сенйор геймдев, який звільнився нещодавно з ентерпрайз компанії і тепер шукаєте
якийсь цікавий український інді-проєкт. Доволі швидко ви натрапили на
молоду заряжену команду, яка, чомусь, вирішила реалізувати старезну нікому не
цікаву гру -- морський бій. Все як зазвичай: з них -- ідея, з вас -- реалізація.
Прибуток ділимо навпіл.

### Класичні правила наступні:
-----
- грають двоє гравців. Ходять по черзі
- кожен гравець має поле 8х8, рядки занумеровані числами, а стовпчики англійськими літерами
- на початку гри кожен гравець розміщує свою флотилію:
    - 1 лінійний корабель (4 клітинки)
    - 2 фрегати (3 клітинки)
    - 3 бриги (2 клітинки)
    - 4 канонерських човни (1 клітинка)
- єдина умова на розміщення: навколо кожного корабля має бути хоча б одна вільна клітинка (включно з діагоналями)
- кожен гравець бачить своє відкрите поле і поле супротивника, затягнуте ʼтуманом війниʼ (себто кораблів не супротивника не видно)
- під час свого ходу гравець має змогу обрати довільну клітинку __(яку ще не обирав)__ і вистрілити в неї.
    - якщо там був корабель супротивника, то він стає підбитим у тій клітинці і перший гравець має додатковий постріл
    - якщо в обраній клітинці не було нічого, то оголошується промах і хід передається до наступного гравця.
- виграє той, хто першим знищить всі кораблі супротивника
-------

Оскільки ви доволі прогресивна людина, ви вирішили додати деякі нестандартні правила:

- кожен гравець окрім кораблів має змогу ще поставити 2 міни (1 клітинка)
- якщо гравець поцілив у міну на ворожому полі, то __на своєму полі__ стається вибух рівно в тому місці, де стояла ворожа міна. Вибух задіває клітинку з міною і 8 клітинок навколо неї.
- міну можна розміщувати безпосередньо біля кораблів
----

Приклад можливого розміщення флотилії (хрестиками позначено кораблі, кружечками -- міни):

```
  a b c d e f g h
1 x x x x o
2           x x x
3     x
4     x   x x   x
5 x   x
6   o           x
7 x x     x x
8               x
```

### Вам потрібно реалізувати гру проти компʼютера.

Мінімальні вимоги:
- створення поля і розміщення флотилії (передбачити, що користувач може розмістити корабель занадто близько до іншого. В такому разі повернути помилку і спробувати ще раз)
- генерування поля з флотилією випадковим чином
- під час кожного ходу мають виводитись поле гравця і поле супротивника
- підбиті кораблі гравця мають бути відповідно позначені
- підбиті кораблі супротивника мають бути позначені
- промахи мають бути відповідно позначені
- бот робить ходи довільним чином, але якщо корабель підбито, то він має шукати продовження корабля навколо підбитої частини

Можливі покращення:

- після знищення корабля супротивника навколо нього всі клітинки повинні позначатись як промахи, для зручності
- бот аналогічно не має робити ходи навколо знищених кораблів
- гарне виведення кораблів, використовуючи ASCII арти


### Зауваження:
Використовуйте обʼєктно-орієнтований підхід.
